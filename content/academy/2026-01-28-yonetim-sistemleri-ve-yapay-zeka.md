---
title: "Yönetim Sistemleri ve Yapay Zeka"
date: "2026-01-28"
description: "Yapay Zeka her konuda olduğu gibi Yönetim Sistemlerinin kurgulanması ve yönetiminde de değişime neden olmaktadır. Bu yazıda Yapay Zekanın yeni yönetim anlayışını oluşturması ve karar süreçlerinin etkileşimini anlatmaya çalıştım."
coverImage: "/uploads/2026-01-28-yonetim-sistemleri-ve-yapay-zeka.png"
published: true
tags:
  - "Yapay Zeka"
  - "Yönetim Danışmanlığı"
  - "Karar alma Süreçleri"
---
MERHABA;

Bu ilk yazıda Yönetim Danışmanlığının değişimini ve Yapay Zekanın bu süreç içindeki rolünü anlatmaya çalıştım. Umarım okuyucular için yararlı olur.

Yapay Zeka ile ilgili bildiğim kısa tarihçe;
Yapay zeka ile ilgili ilk mesaj 1950 yılında Alan TURING’in “Makineler düşünebilir mi?” makalesinde duyurulmuş; ancak, “Yapay Zeka” kavramı Dartmouth Yaz Çalıştayında bilim insanlarının, öğrenmenin her şekilde makinelerin simüle edebileceği kadar kesin bir şekilde tanımlanabileceği konusunda yaptıkları çalışmalarda değerlendirilir olmuştur. Sürdürülen çalışmalar atmışlı yıllarda basit yapay zeka programları seksenli yıllarda uzman sistemlere evrilmiştir.
2010 yılı sonrasında internetin yaygınlaşması, akıllı telefonların, diz üstü bilgisayarların, tabletlerin ilk öğretimden itibaren tüm eğitim seviyelerinde kullanılabilir olması; iş yerlerinin bilgi sistemlerine duyduğu zorunluluk yepyeni bir yaşam şeklini de hızla oluşturmuştur. Bilgi miktarı ve bilgiye ulaşım hızla artarken, toplumsal medya paylaşımları, ağ günlükleri, bloglar, fotoğraf ve videolar gibi her tür kaynaktan toparlanan tüm verilerin anlamlı ve işlenebilir biçime dönüştürülmüş hali olan  “Büyük Veri” kavramı sadece bilimsel araştırmalara değil sanayi ve ekonominin her alanında kullanılmaya başlanmıştır.
Büyük verinin çok büyük boyutlara ulaşması ve teknolojik olarak daha güçlü donanımların kullanılabilir hale gelmesiyle yapay sinir ağları gibi derin öğrenme, tanıma ve sınıflandırma görevlerinde insan seviyesinde performans sergilemeye başlamıştır.
Yönetim ve yönetimde karar alma süreçleri sanayileşme ile önem kazanmaya başladığında sistem anlayışı da oluşmaya ve gelişmeye başlamıştır. Bir yöneticinin işletmesini yönetmeye ve “karar almaya” duyduğu gereksinim verilerin toplanmasına ve bu verilerin analiz edilmesine de gerek duymasına neden olmuştur. 
“Dünyayı değiştiren makine” yirminci yüzyılın başında, günlük yaşama girmiş ve tüm sektörlerde değişime ve gelişmeye neden olmuştur. Otomotiv sektörünün önemli desteği ile yöneticiler sistematik olarak veriler toplamaya ve işlemeye başlayan organizasyonlar kurmaya ve yönetmeye zorunlu kalmışlardır. Yine otomotiv sektörü tüm dünya ile entegrasyonu da zorunlu kılmaktaydı. İşletmelere bilgisayarlar girmeye başlamış, dokümantasyon için işleri kolaylaştıran bir araç olarak kullanılmaya başlanmıştır. Bilgisayar programlarının ana üreticiler ile ortak bir dil oluşturmak amacıyla da kullanımı ve iletişimi güçlendirmesi yan sanayi firmalarının üstün yönleri olmuştur. Yine bazı veri toplamaya ve analize yarayan bilgisayar programlarının kullanılmaya başlanması ile yöneticiler karar süreçlerinde veri kullanmaya ve karar süreçlerini yönetmeye de başlamışlardır.
Ancak; Big Data – Büyük Veri kavramının kullanılabilir olması ile herkes istediği her türlü veriye kolayca ulaşmaya başladığında, hız ve bilgi güvenilirliği de önem kazanmaya başlamıştır.  

Yapay Zekâ ve Yönetim Danışmanlığı: Karar Alma Süreçlerinde Dönüşüm
Yapay zekâ, günümüzde yalnızca operasyonel verimliliği artıran bir teknoloji değil; aynı zamanda stratejik yönetim ve karar alma süreçlerini yeniden şekillendiren bir araçtır. Özellikle yönetim danışmanlığı alanında, veri temelli içgörü üretme kapasitesi, klasik danışmanlık yaklaşımlarını tamamlayıcı nitelikte yeni bir paradigma ortaya koymaktadır.
Yapay zekâ sistemleri, büyük hacimli ve karmaşık veri setlerini analiz ederek örüntüleri tespit edebilmekte, tahmine dayalı modeller aracılığıyla talep, nakit akışı, maliyet yapıları ve risk unsurları hakkında öngörüler üretebilmekte, süreçlerdeki verimsizlikleri tespit etmektedir. Bu durum, yöneticilerin sezgisel kararlardan ziyade kanıta dayalı karar alma mekanizmalarına yönelmesini mümkün kılar.
Bilgisayarları kullanarak veri oluşturmak için yıllarca veri toplamak, analiz için paket programlar kullanmak bir önceki döneme göre belki önemli bir gelişme olmuştur ama yapay zekanın hayatımıza girmesi mucize bir sıçrayış olmuştur.

Yönetim Danışmanlığında Yeni Roller;
Geleneksel danışmanlık, ağırlıklı olarak deneyim aktarımı ve nitel analizlere dayanırken, yapay zekâ destekli danışmanlık modeli;
•	Alternatif senaryoların hızlı biçimde test edilmesini,
•	Stratejik kararların olası sonuçlarının simülasyonlarla değerlendirilmesini,
•	Performans göstergelerinin (KPI) dinamik olarak izlenmesini,
•	Risklerin erken aşamada tespit edilmesini mümkün kılmaktadır. 
Bu sayede danışmanlık süreci daha sistematik, ölçülebilir ve öngörülebilir bir yapıya kavuşur.
Bu yaklaşımın bir diğer önemli yanı da danışmanlığı reaktif değil proaktif hale getirmesidir. 
Bu sayede mevcut hata ve sorunlara çözümler üretmek yerine karşılaşılabilecek zorlukları önceden tahmin ederek olayların ve süreçlerin kontrolünü yönetebilecek bir danışmanlık yaklaşımı sergilemektedir.

Sınırlılıklar ve Yanlış Varsayımlar;
Yapay zekâyı tek başına bir çözüm olarak görmek doğru bir yaklaşım değildir. Yapay zekâ uygulamalarının etkinliği doğrudan veri kalitesiyle ilişkilidir. Eksik, hatalı veya bağlamdan kopuk veriler, yanıltıcı sonuçlara yol açabilir. Ayrıca etik değerlendirme, bağlamsal yorumlama ve nihai karar sorumluluğu insan muhakemesinin alanında kalmaya devam etmektedir. Bu çerçevede yapay zekâ, bağımsız bir karar verici değil, ileri düzey bir karar destek sistemi olarak konumlandırılmalıdır.

Yapay zekâ bir “karar verici” değil, güçlü bir “karar destek” aracıdır.

Uygulamaya Geçiş: Kurumsal Başlangıç Noktaları ;
Kurumsal düzeyde en sağlıklı yaklaşım, sınırlı kapsamlı pilot projelerle başlamaktır. Kritik bir süreci seçmek, ölçülebilir bir iş hedefi koymak ve veri kalitesini iyileştirmek başlangıç için yeterlidir. Kritik bir iş sürecinin seçilmesi, açık ve ölçülebilir bir hedef tanımlanması ve veri altyapısının iyileştirilmesi, büyük ölçekli yatırımlardan önce değer üretim potansiyelinin test edilmesini sağlar.
Bu aşamalarda bir danışmanın desteğini almak çalışmaları hızlandıracak, doğru adımı atacak çalışmaların yapılmasını sağlayacaktır.
Danışmanın rolü model kurmak değil, doğru soruları sormaktır.
Yapay zekânın yönetim danışmanlığına entegrasyonu, yalnızca operasyonel verimlilik artışı değil; aynı zamanda stratejik düzeyde rekabet avantajı yaratmaktadır. Geleceğin yönetim modeli, insan muhakemesi ile yapay zekâ temelli analitik içgörünün bütünleştiği hibrit bir yapı üzerine inşa edilecektir.

Feza S.SAVAŞ
Mak.ve Met.Yük.Müh.
Yönetim Danışmanı
